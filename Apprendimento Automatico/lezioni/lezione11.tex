\section{Lezione 11 - Pipeline di apprendimento supervisionato}\label{lezione-11---pipeline-di-apprendimento-supervisionato}

L'apprendimento supervisionato può essere visto come una serie di fasi:

\begin{enumerate}
\item
  Analisi del problema
\item
  Raccolta, analisi e preprocessing dei dati
\item
  Studio delle correlazioni tra variabili
\item
  Feature selection, definizione dei pesi, normalizzazione
\item
  Scelta del predittore e del modello
\item
  Verifica del modello
\end{enumerate}

\subsection{Fase 4 - Feature selection, definizione dei pesi, normalizzazione}\label{fase-4---feature-selection-definizione-dei-pesi-normalizzazione}

Per rappresentare gli oggetti con i quali lavora un algoritmo di apprendimento è possibile utilizzare varie rappresentazioni:

\begin{itemize}
\item
  \textbf{vettori} contenti valori reali, ad esempio un vettore che descrive lo stato di salute di un paziente con il valore di pressione del sangue, il battito cardiaco, altezza e peso.
\item
  \textbf{stringhe}: una serie di caratteri che rappresentano un documento o la struttura del DNA
\item
  \textbf{insiemi}: ad esempio l'insieme di termini che compare in un documento
\item
  \textbf{array multidimensionali}: come immagini e video
\item
  \textbf{albero o grafi}: un documento XML
\item
  \textbf{strutture composte}: ottenute combinando tra loro le
  precedenti.
\end{itemize}

Nel corso ci concentriamo principalmente sui vettori.

Per ogni oggetto possiamo avere a disposizione delle \textbf{feature categoriche}, che rappresentano delle caratteristiche nominali
dell'oggetto (marca di un auto, paese di origine), alcune di queste
possono essere anche \textbf{ordinali}, cioè che impongono un ordine tra
gli elementi ma la distanza tra un valore e un altro non è
quantificabile, come per esempio i gradi militari: soldato, caporale,
ecc.

Un altro tipo di feature sono le \textbf{feature quantitative}, cioè
delle caratteristiche che sono \textbf{enumerabili}, come il livello di
apprezzamento di un prodotto, oppure \textbf{ratio}, ovvero dei numeri
reali, come il peso di una persona.

\subsubsection{Mapping Feature categoriche}\label{mapping-feature-categoriche}

Per gestire le feature categoriche, queste vengono mappate in un vettore con tante
componenti quanti sono i possibili valori della variabile (\textbf{one-hot}).

Ad esempio per rappresentare la marca, il colore e la tipologia di una macchina è possibile codificare le tre feature con:

\begin{itemize}
\item
  Marca: Fiat {[}c1{]}, Toyota {[}c2{]}, Ford {[}c3{]}
\item
  Colore: Bianco {[}c4{]}, Nero {[}c5{]}, Rosso {[}c6{]},
\item
  Tipo: Economica {[}c7{]}, Sportiva {[}c8{]}
\end{itemize}

La macchina\textit{ (Toyota, Rossa, Economica)} viene rappresentata con un
vettore $ [ \underbrace{0,1,0,}_{\text{marca}} \underbrace{0,0,1,}_{\text{colore}} \underbrace{1,0,}_{\text{tipo}}]$.


\subsubsection{Mapping per feature continue}\label{mapping-per-feature-continue}

Tipicamente le feature continue vengono trasformate per ottenere dei valori comparabili con le altre feature.

Per ottenere ciò è possibile applicare una delle seguenti trasformazioni:

\begin{itemize}
\item
  \textbf{Centramento}: $f(x) = x - E(x)$
\item
  \textbf{Normalizzazione STD}: $f(x) = (x - E(x))/\sigma(x)$
\item
  \textbf{Rescaling}: $f(x) = (x - x_{min})/(x_{max}-x_{min})$
\end{itemize}

Dove:

\begin{itemize}
\item
  \emph{E(x)} è la media di tutti i possibili valori di \emph{x}
\item
  $\sigma (x)$ è lo scarto quadratico medio
\end{itemize}

\subsection{Algoritmo K-NN}\label{algoritmo-k-nn}

\textbf{K-Nearest-Neighbors} è un algoritmo di classificazione in cui 
un esempio di test è classificato come la classe di maggioranza dei sui
\emph{k}-vicini nel training set.

Si vanno a scegliere i \emph{k} elementi più vicini all'elemento che si
vuole classificare e viene scelta come classe quella della maggioranza
dei suoi \emph{k}-vicini.

Trattandosi di vettori la distanza tra i vari esempi viene misurata con

$$ || x - y ||^2 = ||x||^2 + ||y||^2 - 2x^Ty$$


Per semplificare i calcoli, si può tenere in considerazione che se i due
vettori hanno la stessa norma, la loro distanza è uguale alla
similarità indotta dal prodotto scalare:

$$ || x - y ||^2 = const - 2x^Ty $$

Inoltre, è possibile normalizzare i valori dentro i vettori per ridurre il rumore.

Resta da stabilire quale valore utilizzare per \textit{k} e questo viene tipicamente fatto nella fase di \textbf{Model Selection}. 

\subsection{Fase 5 - Scelta del predittore e del modell}\label{fase-5---scelta-del-predittore-e-del-modell}

I parametri di un algoritmo di apprendimento sono i valori che influiscono nell'apprendimento, come i
vari pesi \emph{w} delle reti neurali. 

Mentre, gli \textbf{iper-parametri} sono tutti gli
altri parametri che non influiscono con l'apprendimento, come il numero
di unità nascoste per le reti neurali o il \emph{k} per l'algoritmo
k-NN.

La fase in cui questi valori vengono scelti prende il nome di
\textbf{model selection} e come valori si cerca di scegliere il migliore
per il task.

\subsubsection{Bias e varianza}\label{bias-e-varianza}

Per valutare le predizioni di uno stimatore vengono utilizzate due
misure:

\begin{itemize}
\item \textbf{bias}: che misura la distorsione di una stima quando lo stimatore è corretto: $b = E[\hat{\theta}] - \theta$ dove $\theta$ è il valore corretto e $\hat{\theta}$ è la stima del valore effettuata dal predittore.

\item \textbf{varianza}: che misura la dispersione delle stima: $v = E[(\hat{\theta} - E[\hat{\theta}])^2 ]$
\end{itemize}


\subsubsection{Hold out}\label{hold-out}

Una strategia per ricercare il valore ottimo per un iper-parametro è
quella dell'\textbf{hold out}, ovvero per ogni possibile valore un
valore per l'iper-parametro si fa eseguire l'apprendimento allo
stimatore su un sotto-insieme del training set, dopodiché si confrontano
i risultati ottenuti effettuando delle predizioni su un insieme di
validazione, ovviamente viene scelto il valore dell'iper-parametro che
porta ad ottenere le predizioni migliori.

Più formalmente:

\begin{enumerate}
\def\labelenumi{\arabic{enumi}.}
\tightlist
\item
  Si sceglie un piccolo sottoinsieme \emph{Tr} del training set che
  viene utilizzato come set di validazione \emph{Va}.
\item
  Il classificatore (algoritmo) apprende utilizzando gli esempi in
  \emph{Tr} ma senza usare quelli che compaiono in \emph{Va}.
\item
  Si osserva come si comporta il classificatore con un determinato
  valore dell'iper-parametro, e si ripete a partire dal punto 2 per
  tutti i possibili valori dell'iper-parametro.
\end{enumerate}

In questo modo riesco a calcolare l'\emph{accuracy} per ogni valore del
iper-parametro e di conseguenza posso scegliere il valore migliore.

Con l'\textbf{accuracy} si intende la proporzione di predizione corrette
effettuate dallo stimatore.

Una volta scelto il valore, tipicamente si ri-effettua l'apprendimento
utilizzando il training set completo.

\subsubsection{K-fold Cross Validation}\label{k-fold-cross-validation}

Alternativa all'hold-out che permette di valutare in modo più preciso la
bontà dei possibili valori per un iper-parametro.

L'insieme di apprendimento viene partizionato in \emph{k} parti
disgiunte. Viene poi eseguito l'apprendimento utilizzando \emph{k-1}
partizioni e utilizzando la restante partizione per fare validazione.
L'intero processo di apprendimento viene ripetuto quindi \emph{k} volte,
utilizzando ogni volta una partizione per la validazione diversa.

Così facendo per un singolo valore di un iper-parametro si ottengono
\emph{k} valori di accuracy e si può utilizzare la media di questi valori
per ottenere una stima dell'accuracy migliore.

Il tutto viene poi ripetuto per ogni possibile valore
dell'iper-parametro.

Il valore di \emph{k} influisce sulla dimensione del training set:
utilizzando un \emph{k} piccolo si ottiene un training set più piccolo,
quindi il bias induttivo aumenta e la varianza della stima ottenuta
diminuisce.

Viceversa, se \emph{k} è grande, il training set è più grande e si
ottiene un minor bias induttivo.

Tipicamente si usa \emph{k=5} o \emph{k=10}.

Se \textit{k=|Tr|} questo approccio prende il nome di \textbf{leave-one-out}.

\subsubsection{Valutazione per dati non bilanciati}\label{valutazione-per-dati-non-bilanciati}

Quando nel training set c'è una classe che domina sulle altre,
l'accuracy non è più una stima adatta, vengono quindi utilizzate altre
misure quali: \textbf{precision}, \textbf{recall} e \textbf{F-Measure}.

Infatti, se c'è una classe di maggioranza, l'accuracy di un predittore che classifica tutti gli esempi
con la classe di maggioranza può risultare più elevata di quella di un predittore che effettua delle predizioni
utilizzando altri criteri.

\begin{itemize}
\item
  \textbf{Precision}: ($\pi$) misura quante volte, quanti tra gli esempi
  classificati come positivi sono effettivamente positivi, ovvero il grado di correttezza del sistema
  $$ \pi = \frac{true \: positive}{true \: positive + false \: positive}$$  

\item   \textbf{Recall}: ($\rho$) misura quanti che sono effettivamente positivi
  sono stati classificati come positivi, ovvero il grado di completezza del sistema
  
  $$ \rho = \frac{true \: positive}{true \: positive + false \: negative}$$  
 \item  \textbf{F-measure}: combina precision e recall:
  \begin{align*}
	F_{\beta} &= \frac{(1+\beta)^2\pi\rho}{\beta^2\pi + \rho} \\
	F_1 &= 2\frac{\pi\rho}{\pi + \rho}
  \end{align*} 
\end{itemize}
 